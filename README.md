# Salary-Calculation-1404
محاسبات حقوق و مالیات و بیمه 1404

# Salary and Tax Calculation (1404 Iran)

# اکسل محاسبه افزایش حقوق و کسورات دستمزد در سال 1404

## مقدمه

یکی از مسایلی که اغلب بین کارفرما و کارمندان چالش ایجاد می‌کند، مسال حقوق دستمزد و کسورات آن است. شاید این مسیر برای خیلی از کارمندان و کارآفرینان و صاحبان کسب و کار آشنا باشد: در ابتدای راه، یک پرداختی‌ای انجام می‌دهند. بعد کم کم متوجه بیمه تامین اجتماعی و الزامات آن می‌شوند (البته احتمالا در سالهای اخیر اغلب آگاه هستند). بعد یک حقوق پایه و بیمه و مالیات رد می‌شود و ما بقی حقوق به شکل‌های غیر رسمی پرداخت می‌شود. کم کم پی بازرس بیمه و مالیات به شرکت می‌خورد و به مرور تمامی پرداختی‌های پرسنل به طور رسمی و پس از کسر کسورات بیمه و مالیات پرداخت می‌شود.

در این مسیر اما آنچه مهم است این است که کارمندان با پولی که در پایان ماه در حسابشان دریافت می‌کنند زندگی می‌کنند. برای همین اغلب از سمت پرسنل تمایل به توافق بر روی یک عدد ثابت خالص است در صورتیکه از سمت کارفرما و مخصوصا تیم‌های مالی تمایل به عقد قرارداد به صورت ناخالص است.

موضوع بیمه و مخصوصا مالیات از جمله مسایلی هستند که فرمول محاسباتی آنها خیلی سرراست نیست تابع خیلی متغیرها هست. حتی با ثابت کردن بسیاری از آنها،‌ باز هم اینقدر فرمول ساده‌این نمی‌شود که در اکسل با چند تا جمع و تفریق و ضرب و تقسیم به دست بیاید. 

همین مساله یکی پاشه آشیل‌های سست شدن دیوار اعتماد بین کارفرما و کارمندان است. کارفرما نمی‌تواند به سادگی تعهد دریافتی ثابت و مشخص را به کارمند بدهد، کارمند نیز در اثر فراز و نشیب‌های کسورات اغلب کلنگ بدبینی‌اش غلبه می‌کند و بر پیکیر دیوار اعتماد نواخته می‌شود. حالا خدا نکند که کارفرما سهوا یکبار هم اشتباه بکند. دیگر واویلا می‌شود.

این اکسل به قصد کمک به مدیران و کارمندانی ایجاد شده‌است که به دنبال شفافیت هستند. تلاش شده‌است بر اساس اصولی که در محاسبیه حقوق و دستمزد وجود دارد ساختاری ایجاد کند که بتوان تخمینی از حقوق و دستمزد و کسورات یک فرد در طول سال داشت و در صورت وقوع اختلاف فاحش بتواند آن‌را ریشه یابی کرد.

## دلایل پیچیده بودن محاسبات

- مالیات پلکانی است. تا یک عددی، هیچ مالیاتی وجود ندارد، از یک عددی به بالا، هرچه درآمد بیشتر شود،‌ به مازاد درامد، مالیات بیشتری تعلق می‌گیرد.
- مالیات و معافیت‌های آن موضوع “سالانه” است. یعنی قرار است کل حقوق مزایای شما در طول یکسال معیار قرار بگیرد و در تعرفه‌های پلکانی مالیاتی برود و بعد از در نظر گرفتن معافیت‌ها، مالیات محاسبه شود. اما دریافتی‌های افراد ماهانه هست. در فرمول‌های ارایه شده در سیستم‌های مالی تلاش می‌شود که اگر کسی حقوق ثابتی در طول سال دارد، مالیات ثابتی هم در طول سال از او کسر شود. اما مشخصا مسایلی مثل پاداش، اضافه کار و …، می‌تواند این نظم را به هم بزند. (البته در نهایت باید وقتی کل سال در نظر گرفته می‌شود، همه چیز درست باشد. فقط بحث تقدم و تاخر کسر مالیات وجود خواهد داشت)
- تفاوت ماه 31 روزه، 30 روزه و 29 روزه. بر خلاف تصور رایج، شما روی حقوق ماهانه توافق نمی‌کنید. در سیستم‌های اصولی، شما روی حقور “روزانه” یا ماه بر مبنای 30 روز حقوق تفاوت می‌کنید. البته ممکن است برخی شرکت‌ها هم مثلا اگر وعده حقوق ماهانه X را داده باشند،‌ مبنای سال را 12X می‌گذارند و سپس تقسیم بر 365 (یا 366) روز می‌کنند و بعد حقوق ماهانه را محاسبه می‌کنند. توجه داشته باشید که شما در ایران برای تمام روزهای ماه حقوق می‌گیرید. چه تعطیل، چه غیر تعطیل. همین مساله 29 الی 31 روز می‌تواند تا 6 درصد تفاوت بین حقوق دو ماه (و مالیات و کسورات متعلقه) ایجاد کند.
- فرمول‌های اعمال مالیات برای دریافتی‌های یکباره (مزایای غیر مستمر) مانند پاداش، اضافه کاری با دریافتی‌های مستمر متفاوت است. نه اینکه در نتیجه یکسال تفاوت داشته باشد. ولی قانونگذار اینگونه فرض می‌کند که اگر مثلا شما در ماه 1  یک پاداش 100 میلیون می‌گیرید، قرار نیست هر ماه 100 میلیون پاداش بگیرید. در نتیجه فرض می‌کند این 100 میلیون یک مزیت “غیر مستمر” است و سعی می‌کند به نحوی به آن نگاه کند که انگار این 100 میلیون را شما در طول 12 ماه می‌گیرید و مالیات آن را سر کشن می‌کند و نرم‌افزارها به نحوی عمل می‌کنند که این مالیات در طول ماه‌های مختلف پرداخت شود. در صورتیکه اگر قرار باشد شما به صورت ثابت از ماه 1 هر ماه 100 میلیون پاداش بگیرید (مزایای مستمر) نرم‌افزارهای محاسبه حقوق و دستمزد، این را در نظر می‌گیرند و به نحوی مالیات از شما کسر می‌کنند که یک دفعه این 100 میلیون‌ها همه برای ماه آخر نمانند. حالا تصور کنید که یک شرکتی در قالب مزایای غیر مستمر، هر ماه به شما 100 میلیون پاداش بدهد! ماه اول شما خیلی خوشحال هستید. چون مالیات کمی از شما کم می‌شود. اما وقتی به آخر سال می‌رسید، هر ماه میزان مالیات شما بیشتر می‌شود. در نهایت شما مالیات بیشتری نمی‌دهید. همانقدر که باید بدهید می‌دهید. ولی اول سال چون سیستم فکر می‌کرده شما فقط قرار است یکبار این پاداش را بگیرید، همه معافیت‌ها و براکت‌های پایین مالیات را برای آن استفاده کرده و شما دچار یک خوشخیالی کاذب شدید.
- اخیرا اداره مالیات بحث تجمیع درامد را هم پیش کشیده است. یعنی اگر شما از دو جا حقوق می‌گیرید، حقوق هر دو جا تجمیع می‌شود و در نرخ پلکانی می‌رود و توجه باید داشته باشید که شما تنها یک معافیت مالیاتی در سال دارید. این هم نکته مهمی است که برای برخی مشکل و ابهام ایجاد خواهد کرد.
    - همین موضوع یکی از دلایلی مهمی است که به نظر من توافق سر حقوق خالص را تقریبا بی معنی می‌کند مگر اینکه کارفرما راضی باشد بی برو برگرد، حدود 37 + 23 درصد بیشتر بپردازد. چرا؟ فرض کنید کارمند در جای دیگری کار می‌کند. آنجا ممکن است 1 میلیون تومان در ماه حقوق بگیرد. یا 100 میلیون تومان در ماه. در حالت اول، حتی هنوز مقداری معافیت مالیاتی دارد. در حالت دوم، تمام معافیت مالیاتی و پله‌های 10، 15، 20 و 25 درصد مالیات را مصرف کرده و در پله 30 درصد است. تازه هزینه 30 درصد بیمه هم هست که 7 درصد سهم کارمند و 23 درصد سهم کارفرما است. خلاصه اینگونه است که همه چیز پیچیده می‌شود. کارفرما اگر به دو نیروی مشابه بخواهد پرداختی خالص 50 میلیون تومان را وعده بدهد، یکی برایش

## شیوه استفاده از فایل اکسل

- شما می‌توانید در خانه‌های سبزرنگ اطلاعات خودتان را وارد کنید و فایل حقوق و مزایای و کسورات احتمالی ماهانه شما را محاسبه کند
- شما می‌توانید برای ماه 30 روزه و 31 روزه و 29 روزه محاسبات را انجام دهید.
- اطلاعات پایه برای محاسبات در کاربرگ “اطلاعات پایه” قرار داده شده‌است.

## منطق‌های کلی استفاده شده

- مبنای اصلی بر حقوق 30 روزه و سال 365 روزه لحاظ شده است.
- فرض شده است که دریافتی‌های شما در طول سال یکنواخت است. لذا اگر شما برای خود اضافه کاری معادل 50 ساعت لحاظ می‌کنید، فرض این سیستم این است که هر ماه قرار است 50 ساعت اضافه کار داشته باشید
- حقوق و دستمزد مشمول مالیات، جمع کل مزایای منهای دو هفتم بیمه پرداختی است. این موضوع بر اساس ماده 137 قانون مالیات‌های مستقیم و بند ۲ بخشنامه 4385/211/19418 مورخ 1383/11/07 سازمان امور مالیاتی است. این موضوع اغلب از نگاه افرادی که می‌خواهند خود سهم مالیات را حساب کنند به دور می‌ماند
- بیمه تامین اجتماعی سقف دارد. حداکثر میزانی حق بیمه معادل بیمه 7 برابر حقوق پایه است و اگر حقوق شما بیشتر از آن باشه، دیگر از شما بیمه کسر نخواهد شد.

## مجوز استفاده

- این فایل تحت لیسانس GPL 3.0 منتشر می‌شود.
- لطفا در انتشار به مرجع آن  https://github.com/payam124/Salary-Calculation-1404  ارجاع دهید
- استفاده تجاری بدون کسب اجازه مجاز نیست
- برای گزارش مشکلات از طریق باز کردن Issue‌ در GitHub‌ اقدام کنید.